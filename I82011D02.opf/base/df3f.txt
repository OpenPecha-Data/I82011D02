/ /dpal ldan sa skya pa'i 'khon gyi gdung rabs bzhugs lags sho//

/ /thub pa rin po che'i rgyal tshab 'jam pa'i dbyangs kyi rnam sprul/ 'khon gyi gdung rgyud rin po che 'di nyid/ thog mar lha las babs pa yin ces thos ste/ de la yang gnam
gyi lha mched gsum byung pa'i/ che ba gnam lha spyi rings/ bar pa gnam lha g.yu rings/ chung ba gnam la dbu se bya ba/ gsum mi yul du babs pa la/ rje zhus pas/ dbu se byon
nas mi mdzad/ de la sras bzhi byung pa la/ se byi li yun bzhir grags so// de rnams kyis ldong rus chen bco brgyad dang 'thabs pa'i grogs la/ gnam lha g.yu rings byon nas/
ldong rus chen bco brgyad btul te bran du byas so// 'khon gyi gdung rgyud 'di gang las 'dod na/ gnam lha g.yu rings gis/ dmu'i bu mo dbu sa ldem bu khab tu bzhes pa las
sras bdun byung pa la/ dmu'i tsha yun bdun du grags so// de'i gcen po drug yab dang bcas pa lha yul du gshegs/ chung shos ma sangs kyi rje la/ thog lha 'od chen gyi bu
mo/ thog lcam 'ur mo khab tu bzhes pa'i sras thog tsha dpa' 'o stag/ des klu'i bu mo/ klu lcam gra ma khab tu bzhes pa'i sras/ klu tsha rta po 'od chen/ des mo sa mtsho mo
khab tu bzhes pa'i sras/ g.ya' dang spang gi 'tshams su skyes pas/ ming yang g.ya' spang

/ /skyes su btags so// des srin po skye reng khrag med bya ba la/ chung ma g.ya' 'brum si li ma bya ba yod pa las/ srin po skya reng khrag med bsad/ g.ya' 'brum si li ma khab
tu bzhes pa las/ sras gcig 'khrungs pa ni/ srin po dang 'khon pa'i bar du byung pas/ ming yang 'khon dbar skyes su btags so/ de phyin chad 'khon zhes su grags so/ des
btsan za lcam bu smon khab tu bzhes pas/ sras gcig 'khrungs te/ mthu dang rdzu 'phrul che ba/ blo dang rig pa ldan pa/ gzugs dang lang tsho 'dzoms pa/ mthong ba tsam gyis
yid 'phrog pa/ shin tu mdzes pa gcig byung bas/ 'di 'dra mi yul du dkon zer nas/ dkon pa rje gung stag tu grags so// khye'u de yab kyis yul gang bzang ltar btang pas/ la
stod gnyan rtse thangs kyi ya changs la yul gyi dge brgyad 'dzoms par mthong ste/ de yang mtsho chen mtsho mo ni zhing chu dang/ btung chur bzang zhing/ thang chen thang
phung ni/ zhing sa dang khang sar bzang/ sags dgun bu dgun smug ni/ khang shing dang 'bud shing du bzang/ phar ya changs ni gam 'brog dang rgyang 'brog tu bzang par gzigs
te/ yul de bzung ngo/ de dus bod na rgyal po khri srong lde btsan bzhugs pa'i sku ring la/ za hor gyi mkhan po zhi ba mtsho gdan drangs/

de'i slob bu/ bod kyi btsun pa la snga ba sad mi mi bdun du grags pa yod pa la/ rgan gsum/ gzhon gsum/ bar pa gcig dang bdun gyi/ bar pa/ glang khams pa/ su ga ta warma rakShi
ta zhes bya ba/ bod skad du bde bar gshegs pa'i go cha bsrung ba zhes bya'o/ dkon pa rje gung stag 'di/ blo che zhing 'jig rten gyi bya ba la mkhas pas/ rgyal pa'i nang
rje yun ring du byas/ de'i dus na 'khon dpal po che zhes bya bar yang grags so/ des glang khams pa lo tsha ba'i lcam mo/ bla sa ne chung ma bya ba khab tu bzhes pa la/
sras gnyis byung pa'i che ba de/ dba' ye shes dbang po dang/ rang gi zhang po'i thad du rab tu byung ste/ 'khon klu'i dbang po bsrung ba zhes bya'o/ kha gcig mkhan po ni
zhi ba mtsho yin la/ slob dpon rang gi zhang po yin zer ro// gang ltar yang lo tsha ba gzhon gsum gyi nang nas thugs rab che ba/ 'khon na ga iNDa rakShi ta zhes bya ba/
sngags dang mtshan nyid kyi yon tan phun sum tshogs pa mnga' zhing/ slob dpon pad ma 'byung gnas la rdo rje phur pa dang/ yang dag laswa po mang du zhus nas yer pa'i gnas
chen du bsgrub pa mdzad de/ grub pa mnyes pas phyin chad 'khon la grags pa chen po byung pa yin no// de'i gcung rdo rje rin chen slob dpon pad ma dang/ rang gi gcen la dbang
dang

/ /gdams pa mang du zhus te mkhas par grags so// 'ga' zhig 'khon klu'i dbang po sku mched bzhi byung par 'dod de/ che ba khri mdzes lha legs/ gnyis pa tshe la dbang phyug/
gsum pa klu'i dbang po/ bzhi pa tshe 'dzin/ de'i sras rdo rje rin chen yin zer te/ 'khon gyi yig cha rnying pa na mi snang ngo// 'khon rdo rje rin po ches/ 'gro dgra 'dul
bu mo/ 'gro g.yang lon khab tu bzhes pa la/ sras 'gro tsha spun bdun byung ngo// de'i dus 'gro gnyan rtse'i bson shid kyi ltad mo nyi ma gsum byas pas/ spun bdun po des/
nyi ma sngon ma la rta dkar po 'ba' zhig gzhon/ ber dkar po kho na gon/ nyi ma gnyis pa la/ rta dmar ber dmar du byas/ nyi ma gsum pa la rta nag ber nag du byas te/ tshabs
'dran byas pas/ khrom thog chod ra byung pas/ der 'gro'i bsam pa la/ kho la tho 'tshams par go nas/ rmag bsogs byas te/ 'khrug pa byed zer byung pa la/ gcig par zhang
po yin/ gnyis par 'grogs yun ring po byas pa yin pas/ 'khrugs pa mi bgyid/ rgyal khams yang po la 'byer ched mi gda' gsungs nas so sor gyes skad/ phu bo che shos de mar yul
du gshegs pas/ deng sang mar yul na yang 'khon mang du yod/ de 'og gar mgo yul 'dul du gshegs pas/ de na/ mtsho/ par tsho gnyis pu

de 'og gnyal du gshegs te/ gnyal lo ro na yang/ 'khon mang du yod do/ de 'og nyang rong dang/ shab tu song ste/ nyang shab kyi 'khon rnams yin/ de 'og grom pa g.ya' lung du
byon pa yin/ tha chung dang/ yab yul du bzhugs/ 'gro dang 'khrug pa yang byas/ de las gyes pa gnyan rtse ra na ma 'khris sde gsum du grags pa rnams yin/ tha dag grom par
byon te/ mtshan shes rab yon tan/ de la sras gnyis 'khrungs pa'i che ba 'khon yon tan tshul khrims rgyal po yin/ chung ba khab so rtag tog tu byon/ der kyang 'khon ci rigs
pa 'phel/ de nas g.yas ru byang du gyes pas 'khon tsha'i sde mang du yod do// kha cig shes rab yon tan gyi sras/ yon tan 'byung gnas/ de'i sras tshul khrims rgyal mtshan
sku mched byung bar bzhed de/ yig cha rnying pa na mi snang/ shes rab yon tan gyi sras tshul khrims rgyal po/ de la sras gsum 'khrungs pa'i bar pa gdal tshang tshang du
byon/ che chung g.ya' lung du bzhag pa'i/ che ba 'khon gtsug gtor shes rab/ de la sras bdun byung ba dang/ khu bo chung ba dang bcas pa la 'khon tsho brgyad du grags pa
g.ya' lung na yod/ sras bdun po'i che shos 'khon dge skyabs/ de shab tu byon/ de la sras gnyis yod pa'i che ba dge mthong/ chung ba las

/ /shab stod kyi mi rnams gyes pa yin skad/ dge mthong gi sras 'khon ston bal po/ de'i sras shakya blo gros yin no// gnam gyi lha nas gdung rabs bcu drug pa/ 'khon dbar skyes
nas gdung rabs bcu gcig pa/ gcen 'khon rog shes rab tshul khrims/ yab mes kyi chos la sbyangs shing/ rdo rje phur pa la grub pa mnyes pa gcig byung ngo// gcung bla ma
'khon dkon mchog rgyal po shing pho khyi lo la sku 'khrungs/ dgung lo drug bcu re dgu pa/ chu pho rta'i lo dbyug pa'i zla ba'i tshes bcu bzhi la bde bar gshegs/ dgung lo
bzhi bcu bzhes pa'i chu mo glang gi lo la/ dpal sa skya'i dgon pa btab/ de las gdung rgyud rim par byon pa rnams la/ sa skya 'khon gyi gdung rgyud ces grags pa yin te/ bla
ma dkon mchog rgyal po'i btsun mo gnyis bzhes pa'i chen ma rdo rje phyug mo la sras ma byung par/ chun ma yul kha'u'i mkhar sgo lung pa/ pha ming/ zhang zhung gu rab/ ming
ma gcig zhang mo/ de la grub thob gnang kha'u ba chen pos rten 'brel bsgrigs pas/ sras 'khon sa skya pa chen po kun dga' snying po kha'u'i 'khar lung du/ chu pho spre'u'i
lo la sku 'khrungs/ sa pho stag ga lo/ dbyug gu'i zla ba'i tshes bcu bzhi la g.yas ru'i skya bo kha dngas su gshegs/ bla ma de nyid la btsun mo gnyis

byung pa/ yul tsha mo rong pa/ rigs rje rtsad/ de gnyis yun drug gi thog mar/ nu mo khab tu bzhes so// de'i ming jo lcam phur mo/ de la sras slob dpon kun dga' 'bar bya ba
sa skyar 'khrungs/ dgung lo nyi shu rtsa gnyis pa la tshad pa'i snyun gyis thebs pa'i tshul bstan te/ rgya gar ma ga ta rdo rje gdan du sku gshegs so// rjes su a che khab
du bzhes pa'i ming/ ma gcig 'od sgron la sras gsum 'khrungs pa'i che ba rin po che bsod nams rtse mo zhes su grags pa de chu pho khyi'i lo la chu mig rdzing khar sku 'khrungs/
dgung lo bzhi bcu zhe gcig pa/ chu pho stag gi lo la smal po'i zla ba'i tshes bcu gcig gi nyin skar ma dbyug pa la sgo rum deb khang du sku gshegs/ de'i gcung rje
btsun chen po grags pa rgyal mtshan me pho yos bu'i lo/ smal po'i zla ba'i tshes brgyad la sgo rum du 'khrungs/ dgung lo bdun bcu pa me pho byi ba'i lo khra'i zla ba'i tshes
bcu gnyis la/ de nyid du sku gshegs so/ de'i gcung dpal chen 'od po lcags pho rta'i lo smin drug zla ba'i nyi shu lnga la/ sa skyar 'khrungs/ dgung lo lnga bcu nga bzhi
pa chu mo phag gi lo la zla ba lnga pa'i nyi shu gcig la/ kha 'ur gshegs/ des btsun mo gnyis bzhes pa'i che ba de/ yul dpon po ri'i rgyab/ ga ra'i phu yin/ ming ma gcig
nyi khri lcam/ de las sras chos

/ /rje sa skya paNDi ta kun dga' rgyal mtshan chu pho stag gi lo/ khras zla ba'i nyer drug la sgo rum spyod yul gyi phug tu sku 'khrungs/ dgung lo bdun bcu la lcags mo phag
gi lo smal po zla ba'i tshes bcu bzhi'i tho rangs/ hor yul byang ngos sprul pa'i lha khang du bde bar gshegs/ btsun mo chung ba'i yul/ ta ste'i rong rgyud bzang/ pha ming
zangs kyi jo sras/ ming de khab tu bzhes pa'i sras/ gcung slob dpon bsod nams rgyal mtshan/ shing pho 'brug gi lo g.yas ru byang gi skya bo kha dngas su 'khrungs/ de jo
sras zangs pa'i snag tsha yin pas/ zangs tsha bsod nams rgyal mtshan du grags/ dgung lo lnga bcu nga drug pa sa mo phag gi lo/ g.yas ru'i mdog gi dpag rir sku gshegs so/
yig cha rnying pa rnams na chos rje sku mched yum gcig par 'dod pa ni nor ro// cung zangs tshas btsun mo lnga khab tu bzhes pa'i dang po ni/ yul 'dog tsha sna'i 'dabs/ pha
ming zur khang gi brgya tsho/ zhang rgyal ba dpal ming ma gcig kun skyid/ de la sras gcen/ 'gro mgon 'phags pa shing mo lug gi zla ba gsum pa'i tshes drug la/ g.yas ru
ma rings kyi rlung khung du 'khrungs/ dgung lo bzhi bcu zhe drug

lcags pho 'brug gi lo/ smal po'i zla ba'i nyi shu gnyis kyi snga dro/ lha khang bla brang du sku gshegs/ gcung 'gro mgon phyag na rdo rje/ sa mo phag gi lo la/ g.yas ru mdog
gi gad ble mor 'khrungs/ dgung lo nyi shu rtsa dgu pa/ me mo yos bu'i lo/ zla ba bdun pa'i tshes gnyis la/ sgo rum dpe khang du gshegs/ ma gcig gnyis pa yul sa skya'i chu
mdo/ pha ming rje rtsad/ ming ma gcig jo 'gro de'i sras/ slob dpon rin chen rgyal mtshan sa pho khyi'i lo sa skyar 'khrungs/ dgung lo bzhi bcu zhe gnyis pa/ me mo yos
bu'i lo/ zla ba gsum pa'i tshes bcu la me tog ra bar gshegs/ de'i lcam mo slob dpon ma mdo sde la mus tshen rgyal mtshan dpal 'khrungs zer ro// btsun mo gsum pa/ yul gzhis
gung thang ma/ pha ming gung thang gi rtsad pa/ ming ma gcig lha gcig mdzes la/ de la sras mo/ a ce slob dpon ma bsod nams 'bum/ rten btsun ma/ jo mo gling btab nas 'chad
nyan mdzad/ nu mo slob dpon ma nyi ma 'bum/ gung thang mnga' bdag bkra shis rtsegs pa dpal gyi btsun mo la byon pa la sras 'bum lde mgon nag po 'khrungs/ btsun mo bzhi
pa yul g.ya' lung ma/ ming jo mo hor lcam/ jo lcam hor mo yang zer/ de la sras mo slob dpon ma rin chen 'byung gnas/ btsun mo lnga pa yul

/ /mnga' ris gung nang pa/ lha gcig mdzes ma'i nye gnas ma/ ming ma gcig rdo rje ldan/ de la sras slob dpon chen po ye shes 'byung gnas/ sa pho khyi la sa skya'i bsam gling
du 'khrungs/ dgung lo sum bcu so bdun pa/ shing po khyi'i lo/ zla ba bcu gcig pa'i tshes bcu bzhi la 'jang yul du gshegs/ 'di las deng sang gi zhal ngo phal che ba gyes
so// mdor na slob dpon tshangs tsha la sras pho bzhi/ sras mo bzhi ste brgyad 'khrungs so// yang 'phags pa rin po che'i gcung 'gro mgon phyag nas btsun mo gsum bzhes pa'i/
rgyan bu go than gyi sras mo btsun mo/ me 'ga' yun dang/ ma gcig ldan tsha chos 'bum la sras ma byung/ btsun mo gsum pa yul zhal lu ma/ pha ming sku zhang mnga' sgra/ hor
rgyal po'i nang blon yin/ ming ma gcig khro 'bum/ de la sras bdag nyid chen po dharma pha la rakShi ta/ sa pho 'brug gi lo zla ba dang po la zhal lu khang gsar du 'khrungs/
dgung lo nyi shu pa/ mdo khams tre'i sa cha tre maNDal khud du gshegs/ de la rgyal bu jim bug the mur gyi sras mo dpon mo dpal ldan gnang yang sras ma byung/ de rjes
jo 'bro stag 'bum khab tu bzhes pa'i sras/ dharmA zhes bya ba 'khrungs kyang/ chung ngu la sku gshegs/ phyag na'i gdung rabs des rdzogs so//

yang 'phags pa rin po che'i gcung/ slob dpon ye shes 'byung gnas la/ btsun mo yul bo dong mang yul la/ mi ma gcig khab smad pa chos rin skyid/ yang jo mo 'bum me yang zer/
de la sras bdag nyid chen po bzang po dpal/ chu pho khyi'i lo la khab smad du sku 'khrungs/ dgung lo drug bcu re gsum pa/ shing pho byi ba'i lo/ bzhi thog gzims khang du
gshegs/ bla ma 'di la sras ji ltar 'phel ba ni/ sman tsher bzhugs pa'i dus/ rgya mo phal pa gcig/ gong nas sgyo kha yan gyi lung gnang pa'i btsun mo drug ste/ btsun mo bdun
khab tu bzhes pa'i/ btsun mo dang po la sras gcig 'khrungs/ ring po ma lon par gshegs/ de'i gdung la btsan dan gyi me mchod phul bas/ ring bsrel gyi phyur bur song pa
gong mas gzigs pas rkyen byas nas/ bla ma nyid dbus gtsang du gdan drangs/ gug shri'i mtshan dang shel gyi dam kha gnang/ bzhi thog tu 'phags pa'i gdan sar mnga' gsol/ de
rjes sgyo kha yan gyi lung gis phud pa'i btsun mo drug gi dang po/ gong ma nyid kyi lcam mo/ dpon mo mu ra gnang/ de la sras pho sa'i len dbang bsod nams bzang po lcam sring
'khrungs/ sku na gzhon na la/ mdo khams su gshegs skad/ btsun mo gnyis pa yul mang 'khar sog dpe/ mtshan ma gcig ngang mo/ de

/ /dpon chen ag glen gyis phul/ de la sras bla chen kun dga' rgyal mtshan dpal bzang po sa mo phag la/ lha khang bla brang du 'khrungs/ dgung lo bzhi bcu pa me mo yos la pho
brang me tog ra ba'i sde chen por gshegs/ gtsun mo gsum pa yul blang mtsho'i na pe ba/ ming ma gcig nam mkha' rgyal mo/ de la sras gsum 'khrungs pa'i che ba/ mkhas btsun
nam mkha' legs pa'i blo gros rgyal mtshan dpal bzang po/ shing mo sbrul lo/ grom lha rtser 'khrungs/ dgung lo sum bcu so dgu la/ chu mo lug lo la/ zla ba brgyad pa'i tshes
dgu'i nyin/ bzhi thog bla brang du gshegs so// de'i gcung che ba gzhon nu la grongs/ gcung po chung ba gug shri nam mkha' rgyal mtshan dpal bzang po/ shing pho byi ba
la sa skyar 'khrungs/ dgung lo nyi shu pa lug gi lo la pho brang me tog ra bar gshegs/ btsun mo bzhi pa/ yul shar la zug pa/ ta ste ra lung pa gug shri nam mkha' rgyal mtshan
gyi lcam mo/ ming kun dga' nam mkha'i rgyan la/ sras gcig 'khrungs/ gcen bla ma ti shri kun dga' legs pa'i 'byung gnas rgyal mtshan dpal bzang po/ shar la zug tu 'khrungs/
dgung lo sum bcu pa la me tog ra ba'i sde chen por gshegs/ de'i gcung bla ma ti shrI kun dga'

rgyal mtshan lcags pho khyi'i lo/ shar la zug tu 'khrungs/ dgung lo bzhi bcu zhe dgu pa la/ me tog ra ba'i sde chen por gshegs/ bla chen kun dga' rgyal mtshan pa'i rjes la/
gcung gcig gzhon nu la grongs zer/ btsun mo lnga pa'i yul re mda' ma/ ming lha gcig nyi ma rin chen/ pha ming red mda'i btsad po/ de la sras gsum 'khrungs pa'i gcen/ slob
dpon rin po che nyi ma dpal/ dus mchod bla brang du 'khrungs/ gzhon nu la gshegs/ bar pa lcam mo slob dpon ma kun dga' 'bum/ khab so bkra shis 'dzoms su 'khrungs/ seng
ge sgang bla brang du gshegs/ gcung sa'i len dbang kun dga' legs pa'i rgyal mtshan sa pho sprel lo red mdar 'khrungs/ dgung lo nyi shu rtsa dgu pa me mo byi lo sred kyi sa
cha/ klugs su gshegs/ btsun mo drug pa'i yul zha lu ba/ sku zhang mgon dpal gyi sras mo/ ming ma gcig gzhon nu 'bum/ de la sras mched bzhi 'khrungs pa'i/ gcen ta dben gug
shri kun dga' nyi ma/ de 'og 'jam dbyangs don yod rgyal mtshan/ de 'og bla ma bsod nams rgyal mtshan/ chung shos gzhon nu la gshegs/ mched bzhi ka'i 'khrungs sa zhal lu
khang gsar/ gcen dgung lo nyi shu rtsa brgyad

/ /pa la chu pho khyi la pho brang chen por gshegs/ 'jam dbyangs don yod rgyal mtshan lcags po khyi lo 'khrungs/ dgung lo so lnga pa la/ rin chen sgang bla brang gong du gshegs/
bla ma dam pa bsod nams rgyal mtshan chu pho byi ba la 'khrungs/ dgung lo bdun bcu don gcig pa la bsam yas su gshegs/ mdor na bdag nyid chen po bzang po dpal la/ sras
pho bco lnga sras mo gnyis te/ kha cig ma gcig na sems la sras gsum 'dod pa ltar na/ sras pho bco brgyad 'khrungs/ slar yang de dag las ji ltar gyes pa ni/ sa'i len dbang
bsod nams bzang po dang/ dpon mo bu lha gan la sras 'khrungs/ rad na bha Ta shing pho byi ba'i lo mdo khams su 'khrungs dgung lo nyi shu rtsa lnga pa/ sa pho byi lo la
de nyid du gshegs/ slon dpon chen po kun dga' rgyal mtshan la tri shri'i mtshan ma gsol zhing/ chang gu'i gung gi dus/ btsun mo gnyis bzhes pa la/ dang po yul ta ste kha
char ba/ ming ma cig dpal ldan bzang mo/ de la gcen chos kyi rgyal mtshan/ byang pa'i dpon chen nam mkha' gtan pa dang yum gcig/ chu pho spre'u'i lo g.yas ru ma rings su
'khrungs/ gnyis pa yul ta ste ra lung pa/ ming ma gcig bsod nams dpal/ pha ming

kun spangs chos grags dpal gyi lcam mo/ zur tsho ba bla ma byams chen dang yum gcig/ de la sras ta dben blo gros rgyal mtshan/ chu pho spre'u'i lo shar la zug tu sku 'khrungs/
dgung lo bzhi bcu pa la lha khang bla brang du gshegs/ dpa'i len dbang kun dga' legs pas/ btsun mo gnyis khab tu bzhes pa'i dang po/ yul gung thang ba/ pha ming khab
pa/ ming lha cig kun skyod rgyal mo/ de la sras slon dpon bsod nams 'bum/ seng ge sgang bla brang du 'khrungs/ gnyis pa ta ste ngam rings pa/ pha ming khang gsar ba/ ming
dpon mo bsod nams 'bum/ de la sras gsum 'khrungs pa'i gcen bla ma bsod nams blo gros/ chu pho spre'u'i lo/ stag tshang sgo khar 'khrungs/ dgung lo so dgu pa la gong du sku
gshegs/ bar pa gzhon nu la gshegs/ de'i gcung len dbang grags pa rgyal mtshan me pho byi ba'i lo/ stag tshang rdzong khar 'khrungs/ dgung lo so gcig pa la/ dus mchod bla
brang du gshegs/ bla ma mkhan btsun chen po dang/ khang gsar ba'i dbon mo de nyid la/ sras bla chen kun dga' rin chen 'khrungs/ mthong smon byang du/ dgung lo re gcig
pa la gshegs/ gtsang chu mig 'jam dbyangs don yod rgyal mtshan dang/ zhal lu ma/ ma cig gzhon nu 'bum gyi nu mo/ ma cig yon tan dpal 'bum

/ /la sras gnyis 'khrungs pa'i/ gcen nyi ma rgyal mtshan/ gcung zla ba rgyal mtshan/ gcen gzhon nu la gshegs/ gcung rab tu byung ba'i mtshan kun dga' rgyal mtshan/ phyis bla
chen du mtshan gsol/ 'khrungs sa zhal lu khang gsar/ dgung lo bdun bcu don lnga pa/ shab dge sdings su gshegs/ mdor na sku mched lcam dgu byon/ de las gyes pa'i thog mar/
rta dben chos kyi rgyal mtshan bsnyen rdzogs mdzad gong/ btsun mo gsum bzhes pa'i dang po/ yul chu mdo ba/ nye gnas nam mkha' dpag shi'i lcam mo/ ming ma gcig rgyal mtsho/
de la theg chen chos kyi rgyal po kun dga' bkra shis/ sa mo glang gi lo/ lha khang chen mo'i shar du 'khrungs/ drug bcu re bzhi bzhes pa chu pho 'brug gi lo la rgyas
gdan drangs/ shing mo sbrul lo dgung lo bdun bcu don dgu pa la/ lha khang chen mo'i rtser gshegs/ btsun mo gnyis pa ma gcig lha skyabs la/ slob dpon chen po dharma dho tsha
dang/ rdo rje rin chen pa 'khrungs/ btsun mo gsum pa/ lho pa dpon chen 'dero seng ge'i sras mo/ ming dpon sras ldan pa la/ slob dpon chen po bsod nams bkra shis 'khrungs/
byang pa gu'i gung rin rgyal ba/ 'jam dbyangs nam rin rnams dang yum gcig/ ta'i dben bzhi thog pa kun dga' rin chen

pas btsun mo gnyis khab tu bzhes pa'i dang po/ bla brang nyi thog pa'i bu sring mo/ ma cig nam pa la/ slob dpon chen po blo gros rgyal mtshan pa 'khrungs/ bzhi thog gi gog
pa la bzhugs/ btsun mo gnyis pa/ sras mo che ba/ bla ma mnyam med pa'i dbon mo/ ma gcig dge ma la/ slob dpon chen po grags pa blo gros pa dang/ kun dga' blo gros sku mched
gnyis 'khrungs/ dpa'i len dbang grags pa rgyal mtshan pas/ btsun mo gnyis khab tu bzhes pa'i/ dang po byang pa dpon chen nam mkha' gtan pa'i lcam mo/ ma gcig lha rin la/
gcen twa'i dben kun dga' legs pa/ gcung dbang rnams sras rgyal mtshan pa 'khrungs/ btsun mo gnyis pa stag tshang pa ma gcig sras 'dren la/ slob dpon chen po 'jam dbyangs
chos rgyal 'khrungs/ bla ma chen po kun dga' rgyal mtshan pas/ dpon mo zhal lu ma la/ slob dpon rin po che nam mkha' rgyal mtshan pa dang/ bsod nams rgyal mtshan sku mched
gnyis 'khrungs/ mdor na sku mched bcu gcig byon/ de las gyes pa slob dpon chen po bsod nams bkra shis pas/ byang pa gu'i gung chos grags dpal gyi lcam mo/ ma gcig nam
pa la/ slob dpon chen po bde legs bkra shis rgyal mtshan dpal bzang po 'khrungs/ bzhi thog pa blo gros rgyal mtshan pas/ chu mig ma gcig la sras kun

/ /dga' dbang phyug rgyal mtshan da lta bla brang bzhi thog gi gdan sa la bzhugs pa 'di yin/ dbang rnam sras rgyal mtshan pas/ btsun mo gnyis bzhes pa'i/ rta nag pa'i ma gcig
'brug gu ma la/ slob dpon chen po kun dga' blo gros 'khrungs/ bo dong du chos rje bla ma dam pa'i gdan sa la bskos/ gnyis pa ma gci g.yar 'brog ma la/ slob dpon chen po
nam legs pa 'khrungs so/ dge bar gyur// nga 'jam dbyangs bsod nams rgyal mtshan gyis/ rje btsun gyis mdzad pa'i gdung rabs// dam pa spre 'phos mdzad pa/ bla ma dam pas
mdzad pa/ gzhan yang gnyis gsum mthong ba rnams dgung bsgrigs nas rjed thor bris pa lags so//

